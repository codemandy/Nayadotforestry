---
layout: post-video
categories: choreography
title: En Messe for Krop, Lyd & Landskab
date: 2022-04-30T22:00:00.000+00:00
image: "/assets/img/uploads/en_messe_01.jpeg"
youtubeId: ''
credits: ''
vimeoid: 714891354
creditslist:
- 'Koncept, iscenesættelse & koreografi: Naya Moll.'
- 'Dans og koreografi: Karin Bergman, Marlene Bonnesen, Emilie Gregersen, Amalia Kasakove
  & Anna Lea Ourø.'
- 'Musikkomposition: Karis Zidore.'
- 'Kostumer: Lise Marie Birch & Tytti Hongisto.'
- ''
- 'Projektet er støttet af: Statens Kunstfond, Augustinus Fonden, William Demant Fonden,
  Ringkøbing-Skjern Kommune, Dansk Skuespillerforbunds Projektstøtteudvalg & Slots-
  og Kulturstyrelsen'

---
_En Messe for Krop, Lyd & Landskab_ er et stedsspecifikt bevægelses- og lydværk skabt til Hospice. Værket er en aktivering af det omkringliggende landskab, hvor dansernes cykliske bevægelser har en meditativ og transformerende virkning på beskueren – en messe.

Alle på hospice får udleveret et par hovedtelefoner, hvori man kan opleve lydsiden af værket, og som man kan tage af eller på alt efter hvor meget man kan og vil engagere sig i værket, alt efter sin fysiske og mentale kapacitet på dagen. Ligeledes modtager alle et brev, som introducerer værket.

Det er projektets ambition at skabe et æstetisk refleksionsrum både for indlagte, pårørende og plejepersonalet. Ønsket er at skabe en meningsfuld fælles oplevelse; et minde som alle kan tage med sig videre. Værket er et sted hvor øjet kan finde hvile, et rum for meditativ refleksion.

_En Messe for Krop, Lyd & Landskab_ er inspireret af Inger Christensens sonetkrans _Sommerfugledalen_. Koreografien og kompositionen er inspireret af digtsamlingens cykliske og gentagende form.

_En Messe for Krop, Lyd & Landskab_ er et projekt, der gennem kunst søger en synergi mellem naturen og det medmenneskelige.

Værket blev skabt til Hospice Anker Fjord i Vestjylland i 2020, hvor det også blev opført igen i 2021. I 2022 skal værket omdannes til visning på Hospice Svanevig på Lolland, Hospice Søndergård på Sjælland, og Hospice Gudenå i Midtjylland.
Den fremtidige vision er, at værket skal udbredes til alle hospicer i Danmark.

![](/assets/img/uploads/en_messe_02.jpeg)

![](/assets/img/uploads/en_messe_04.jpeg)

![](/assets/img/uploads/en_messe_03.jpeg)