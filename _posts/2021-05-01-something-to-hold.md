---
layout: post
title: SOMETHING TO HOLD
date: 2022-01-01T12:12:50.283Z
categories: collective-works
image: /assets/img/uploads/something-to-hold-7.jpg
credits: Marie Louise Buch og koreografer Emilie Gregersen og Naya Moll
---
Work-in-progress visning af Something to Hold i Dance Cooperative, maj 2021. Visningerne afsluttede et længere kunstnerisk udviklingsarbejde støttet af Statens Kunstfond mellem 2019-2021. Projektet har nu modtaget støtte til produktion. Something to Hold får premiere i 2022.


Something To Hold er et coming-of-age værk i spændet mellem en koncert og en danseforestilling. Værket skabes kollektivt og performes af komponist, Marie Louise Buch og koreografer Emilie Gregersen og Naya Moll.


Med den elektriske guitar som scenografisk og instrumentalt omdrejningspunkt opridser vi universer af hooks og riffs og hænger ud i scener og tableauer af slidte motiver. I en temperamentsfuld længsel undersøger vi måder at forbinde os til hinanden, hvor både det ømme og storladne får plads. Mellem den intime, akustiske koncert og stadionrock-koncerten, mellem det skrøbelige, følsomme og det temperamentsfulde, ekstroverte og storladne, væves en fiktion over de teen boys vi aldrig selv har været.
